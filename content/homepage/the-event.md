---
title: "Az eseményről"
header_menu_title: "Esemény"
navigation_menu_title: "Esemény"
weight: 2
header_menu: true
---
A PP Projekt (PProj, PProjekt, ami a PP Projekt rekurzív rövidítése) esemény 2021 kezdetével minden évben megrendezésre kerül.
Célunk az, hogy az IT különböző területeiről érkező résztvevők közösen alkothassanak valami (számukra) újat, kötöttségek nélkül, pusztán az alkotás öröméért.

Persze nem csak a témában szakadunk ki a mindennapokból. Rendezvényeink személyes részvételűek, melyeket igyekszünk valahol, távol a nagy város zajától, a természet mellett megszervezni. Így ez egy igazi táborozós élmény, azoknak, akik a laptopjuk bekapcsolásával kapcsolódnak ki.

{{<lazy-img src="images/ethernet_csendelet.jpg" alt="Csendélet">}}

Minden évben igyekszünk egyedi feladatot kitalálni, aminek a megoldásán közösen dolgozhattok. A feladat csak az esemény reggelén kerül leleplezésre, így már annak kidolgozása is a csapatmunka része. Tipikusan a rendezvény első pár órája közös tervezéssel telik, majd miután megszületett a (közel) végleges elképzelés, mindenki munkának lát, hogy együtt váltsuk valóra azt.

Emellett a helyszínen, helyi hálózaton biztosítunk infrastruktúrát és erőforrásokat, amire szükség lehet. Hogy pontosan mit, az feladat függő, de általában hardver (szerverek, hálózati eszközök, kábelek, stb.), szoftver (Git, CI/CD megoldás, futtatási környezet, stb.) és tudásforrás (pl.: offline dokumentációk, ha az internet problémás lenne) egyaránt rendelkezésetekre áll valamilyen formában. Mindemellett az étkezés is biztosított.

### Korábbi feladatok

Egy kis ízelítő, hogy mire számíthatnak a résztvevőink.

#### 2021

Az első PP Projekt alkalmával a résztvevőkkel közösen egy apróhírdetés felderítő szoftver elkészítése volt a cél.

Sokszor előfordul, hogy az embernek szüksége van valamire, de nem áll módjában rendszeresen böngészni az apróhírdetés oldalakat. Erre a problémára kellett megoldást tervezni, majd elkészíteni azt.

A résztvevők egy mikroszolgáltatás alapú szoftvert készítettek, egy kis üzenetsorral meghintve. A felhasználók egy webes felületen adhatták meg, hogy mit keresnek majd a szoftver a releváns hírdetéseket, Telegrammon küldte.

#### 2022

A második alkalommal a résztvevők saját kommunikációs protokollt tervezhettek és valósíthattak meg.

Az esemény elején rendelkezésre állt egy rakás USB-Serial adapter és null-modem kábel, így két gépet közvetlenül össze lehetett kötni. A cél minél több gép összekötése és annak a lehetővé tétele, hogy bármelyik gép, bármelyikkel kommunikálni tudjon a "hálózaton".

Így jött létre a LINE (Line Is Not Efficient) protokoll amin az esemény végére még IP csomagokat is sikerült továbbítani, de LINE-natív webszerver is készült.

{{<lazy-img src="images/soros.jpg" alt="Csendélet">}}

#### 2023

2023-ban megpróbáltunk újítani és erősen elrugaszkodtunk a korábbi jellegtől.
Közös nagy projekt helyett, több kis csapatban zajlódott egyéni munka.
Ezzel próbáltunk megoldani, az addigi legmagasabb résztvevő számú rendezvényen, hogy mindenki ki tudja venni a részét.

A csapatoknak egy előre elkészített "jelszó feltörős" feladatra (egy kis csavarral) kellett minél hatékonyabb megoldást kitalálni és ezt implementálni.
A feladat része volt az is, hogy a csapatoknak egymással is információt kell megosztani, különben nem tudnak haladni. A "feltört jelszavak" után a csapatok pontot kaptak. Így a csapatok összemérhették saját megoldásuk hatékonyságát.

Bár néhány csapat közt szoros volt a verseny, a visszajelzések alapján a feladat verseny jellege vegyes érzelmeket keltett, így a jövőben visszatérünk a kooperatív munkára.

#### 2024

A résztvevők megálmodtak egy minden eddiginél jobb kommunikációs platformot, egyedi protokollal és alkalmazásokkal.
Terveztek, egyeztettek és csoportosultak: infrastruktúra, frontend, backend és kriptográfiai feladatok megoldásához.
A felhasználók címezhetőségétől, a kriptográfiai eljárások utolsó bitjéig terjedt a problématér.
Ebben az évben már három napot ölelt fel a rendezvény és egy őzike is meglátogatta a társaság kiemelt tagjait.

???

---

### Részvétel

Mivel az esemény még többnyire kísérleti stádiumban van, ezért nem vagyunk magabiztosak abban, hogy széles közönségnek is magas színvonalú élményeket tudunk biztosítani.

Mindemellett szeretnénk a létszámot egy általunk is kezelhető szinten tartani. Nem állunk készen egy ilyen esemény megszervezésére képlékeny és/vagy nagy számú résztvevő számára.

Ezen indokok miatt, a rendezvény jelenleg csak **meghívásos alapon működik**.
